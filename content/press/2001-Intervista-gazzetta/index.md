---
title: "Intervista Gazzetta di Reggio 2001"
#date: 2025-02-27T08:33:06+01:00
date: 2001-09-25
showDate: true
draft: false
tags: ['Interviste', 'Press']
summary: "Il nuovo CD dei Radiostars va a ruba in America. Il singolo degli scandianesi fa furore negli States. In due settimane esaurite quindicimila copie."
showSummary: 'true'
showTaxonomies: 'true'
#sharingLinks: [ "twitter", "mastodon", "facebook", "telegram"]
---
![Articolo](featured.jpg)

{{< icon "circle-info" >}}Articolo intervista a cura di Alessandro Gandino per la Gazzetta di Reggio pubblicato nel 2021

## Il nuovo CD dei Radiostars va a ruba in America
### Il singolo degli scandianesi fa furore negli States. In due settimane esaurite quindicimila copie


SCANDIANO. Esce negli Usa ed é sold out in meno di una settimana il nuovo singolo dei Radiostars. Quando qualche anno fa salirono sui palchi reggiani per la prima volta, molti capirono che non si trattava di uno dei soliti gruppi destinati in pochi mesi all’oblio. Un anno dopo infatti diedero il via alla loro discografia che, mai autoprodotta, comprende cassette, 45 e 33 giri, varie compilation in Cd, ed un paio di album. Nel Settembre del 1997, i Radiostars
furono l’unica band reggiana ad esibirsi prima degli U2. La stampa nazionale si accorse di loro tanto che Francesco Battisti del Mucchio Selvaggio li definì «Una delle migliori band Italiane degli anni ’90». Oggi grazie alla Shut eye records di Atlanta, i Radiostars puntano all’America.

Messa Metronic, il brano contenuto in una compilation di band americane dal titolo «A low watt document, frequency modification» in mezzo a nomi di portata storica come il Motorhead Lemmy
Kilmister è il primo passo degli scandianesi verso gli States.

E non stupisce neppure che, in meno di una settimana, la compilation sia esaurita negli Usa tanto da costringere la casa discografica alla diramazione di un numero speciale per prenotare copie della prossima ristampa. Un grande successo che porta alla ribalta sul panorama mondiale della musica un gruppo reggiano.

Di questo abbiamo parlato con Cico, il batterista del trio.

**Siete stupiti di questa vendita lampo negli Usa?**

«Ci ha fatto molto piacere ed in effetti ci ha stupito che in cinque. giorni tutte le 15.000 - copie siano andate esaurite. Ha anche scombussolato un po’ i nostri piani e quelli della Shut eye. Per fortuna noi ne abbiamo ancora qualcuna ed altre sono in vendita nei negozi di dischi in attesa della ristampa».

**Non lavorerete più con la vostra etichetta italiana?**

«La Vurt recordz di Roma è sempre con noi e noi siamo sinceramente contenti di lavorare con ragazzi davvero in gamba come loro.»

**Come avete contattato la Shut eye e cosa li ha convinti a farvi firmare il contratto?**

«Ci hanno contattato loro. Qualcuno ha fatto ascoltare *More Traditional Than You* a Pete Knapp, il boss della Shut eye, e lui ne è rimasto entusiasta. Ci ha subito scritto chiedendoci se volevamo lavorare con loro. Cosi’ abbiamo scelto un brano tra quelli nuovi, lo abbiamo registrato e glielo abbiamo mandato».

**Quanti brani avete per il nuovo album?**

«Circa venti brani nuovi più una quindicina di inediti vecchi che si sono accumulati con il tempo, ma come al solito dovremo lasciarne fuori molti ed inserirne nell’album solo una decina. Non ci piace fare album da 80 minuti».

**Cos'altro ci puoi dire a proposito del nuovo album?**

«Uscirà nel 2002, Messa Metronic è un piccolo assaggio. Cosa posso dirti. Potrei canticchiare qualche canzone ma non sapresti come pubblicarla nel tuo articolo. Comunque saremo a Radio antenna uno (104.7) la mattina del 5 ottobre per rispondere a tutte le domande possibili al telefono. E lì magari potremo anche canticchiare qualche brano dal disco nuovo».

**Cosa è cambiato nei Radiostars dai tempi degli inizi?**

«E' difficile dirlo soprattutto per noi. Di solito sono gli altri che notano i cambiamenti,
come quando incontri un vecchio amico, tu lo trovi cambiato ma lui non si è accorto
di nulla. Comunque non credo che ci siano stati grossi cambiamenti, anche agli inizi
eravamo altrettanto esperti e calcolatori, eravamo più irruenti ma era un modo premeditato per farsi notare ed avviare la baracca nel migliore dei modi e ha funzionato».

Alessandro Gandino
