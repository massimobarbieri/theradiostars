---
title: "Articolo Gazzetta di Reggio - semifinale terremoto rock"
#date: 2025-02-27T08:33:06+01:00
date: 1994-06-16
draft: false
tags: ['Recensioni', 'Press']
summary: "Giugno 1994 - Articolo sulla Gazzetta di Reggio"
showSummary: 'true'
showTaxonomies: 'true'
#sharingLinks: [ "twitter", "mastodon", "facebook", "telegram"]
---
![Articolo P1](featured.jpg)

{{< icon "circle-info" >}}Articolo di Marco Macchi

**E con i Radiostars il Terremoto ha una bella scossa**

... E veniamo ai Radiostars. Il primo istinto di tutta la giuria è stato sgattaiolare via, e assistere al concerto da una posizione angolata, in modo da non subire per via diretta l’ondata di
disagio schizofrenico della band.
Tutto ciò che loro fanno è una provocazione: estetica, nel senso che hanno scelto il suono di chitarra più brutto della storia del rock, e provocazione storico-culturale, nel senso che gruppi come i Cure o i Ramones sono caduti nel nevrotico tritacarne catarroso e urlante di un approccio musicale che fa sembrare i Sex Pistol un quartetto di Vivaldi.
Disgregazione totale del rock e ricerca di un rumore ispido, cattivo, malsano, stradaiolo, arrabbiato, ebefrenico, dissociato e metropolitano, con una grande consapevolezza della propria carica eccentrica.
Risultato: i Radiostars vincono alla grande per maturità. La loro musica è una via di mezzo tra una catarsi psicanalitica e una sistematica ricerca del suono sgradevole e dissociato che rende giustizia alla vena più “eversiva” del rock.
Insomma: Radiostars in finale perché hanno la testa.
